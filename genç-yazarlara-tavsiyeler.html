<!DOCTYPE HTML>
<html>
<head>
<!-- <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous"> -->
  <link rel="stylesheet" href="style.css">
  <meta http-equiv="Content-Type" content="text/html; charset=UTF-8"/>
  <title>Genç Yazarlara Tavsiyeler</title>
	<style>
  <!-- <link rel="stylesheet" href="style.css"/> -->
	</style>

  <script src="script.js"></script>
</head>

<body>

	
<div id="main">
        <div id="header"><h1><strong>Genç Yazarlara Tavsiyeler</strong></h1></div>
		<hr>
        <div id="content"><div id="content"><h1 id="yazarlk">yazarlık</h1>

<p><em>Sonradan not: Bu yazıyı bir süredir bekletiyordum, kitap sayım ve yaşım güncel değil. Yine de ne zaman yazıldığı hakkında belge niteliği taşıdığından aşağıdaki metne dokunmadım hiç.</em>  </p>

<p>Merhaba. Ben Emre Ergin. Üç kitabım var. 27 yaşındayım. Beni yazardan sayanların sayısı on elin parmaklarını geçmez. Kendimi kısaca tanıttım ki, beni yazarlık konusunda tavsiye verebilecek birisi görmeyecekler devamını okumakla zaman kaybetmesinler, ben de haddimi istemeden aşmış olmayayım. </p>

<h3 id="okuyun">Okuyun.</h3>

<p>Bu tavsiyeyi biraz hızlı geçeceğim, çünkü etrafımda kitap okumadan birden yazmaya heves eden kimse yok.</p>

<h3 id="cok-okuyun">Çok okuyun.</h3>

<p>Bu tavsiyeyi ise detaylandırmalı, ne tip okumalardan bahsettiğimi açıklamalıyım. Öncelikle çok okuyundan kasıt, haftalık okunan sayfa sayılarıyla ölçülebilecek bir mefhum değil. Çeşidi bol okumalar yapmalısınız, “şu konuda okuma yapmayı sevmiyorum” tipinden bahaneleri bir kenara koymalısınız. Elbette bu gibi tavsiyelerin hepsi epey öznel olacak, zira kendi okumadığım kitapları tavsiye edemem, ancak bence her konuyu altı yaşındaki bir çocuğa özetleyebilecek kadar bilmelisiniz. Her konu hakkında çok az bilginiz olmalı, fikriniz olmasına, taraf tutmanıza, kuantum fiziği ile Aynştayn fiziği arasından birini seçip ona bir gönül bağı geliştirmenize gerek yok. Özetle: Sizi zorlayan okumalardan kaçınmayın, elinizden geldiğince zorlayın zihninizi. Bu zihin esnekliği yazdığınız karakterlere daha hızlı bürünebilmenize de yardımcı olacak.  </p>

<h3 id="az-okuyun-iyi-okuyun">Az okuyun. İyi okuyun.</h3>

<p>Bu ne demek şimdi? Daha az önce çok okuyun dememiş miydim? İzah edeyim. Bir yazarın bütün eserlerini ardarda okumayın. Bence, amacınız iyi bir okur olmak değil de iyi bir yazar olmaksa, aynı kitabı birden çok kere de okumayın. Hedefe dayalı okumalar yapmalı, alanında bilinmiş bütün eserleri okumalısınız, ama bunu yaparken abartmamalı, kendi dilinizi, üslubunuzu korumanın ve geliştirmenin en önemli amaç olduğunu unutmamalısınız. Kimsenin “Aynı Oğuz Atay, ama bu doksan beş doğumlu.” “Sanki Stephen King’in Çorumda doğanı” olmak istememesi gerektiğini düşünüyorum.  </p>

<h3 id="amaca-dayal-okuyun">Amaca dayalı okuyun.</h3>

<p>Yazar okuması okur okumasından daha farklı bir eylem ve çok daha zevksiz aslına bakılırsa. Ama bir kere gönlünüze yazar olmak hırsı yerleşince, takımçantanızı daha çok amaçlı bir hale getirmek için algılarınızı her satırda, her paragrafta, her bölümde kullanılan tekniklere, yani işin zanaat detaylarına karşı keskinleştirmelisiniz. Bu zamanla edinilen bir yetenek. Yetenek demeyelim, bir soğukluk diyelim. Estetiğin oluşma şartlarını anlamak için eserin içinde değil, biraz kıyısında köşesinde kalmak; anlatıya kendini kaptırmak yerine, anlatının akışını az öteden izlemek gerekiyor. Dediğim gibi, bu haliyle edebiyattan genel itibariyle alınan zevki azaltsa da, bir edebiyat üreticisi için zaten edebiyat çok daha dünyevi bir şey. İyi eserleri neden iyiler, nasıl iyi olmuşlar; kötü eserleri, neden olamamışlar, ne yapsalar iyi olurlardı soruları aklınızdan hiç çıkmadan okuyun.  </p>

<h3 id="yazn">Yazın.</h3>

<p>Yazar olmak isteyenlere yazmayı hatırlatmam sizce komik mi? Bence değil. Bence tanıdığım genç yazarların, genç olup yazar olmak isteyenlerin hepsinin en büyük eksikliği yeterince yazmamaları. Genellikle, okuyorlar, çok okuyorlar, doğru okumalar yapıyorlar ve doğru bir okuma metoduna sahipler, ama yazmıyorlar. Bence bu yazıdaki en önemli tavsiye bu olacak. Yazın. Lütfen yazın.  </p>

<h3 id="cok-yazn">Çok yazın.</h3>

<p>Az önce okuma bahsini ele alırken, okumanın iyisi ve kötüsü olabileceğini hatırlattım ve bazı okuma türlerinin ve seçimlerinin aslında yazar kimliğinize zarar verebileceğini ima ettim. Ama yazmak için bunu düşünmüyorum. Genelde, benim de sıklıkla düştüğüm, ve etrafımdaki yaşlı genç bütün yazarların düştüğü en büyük hata, yazmak için akıllarına olağanüstü bir konu gelmelerini beklemeleri. Bu konu geliyor, yazmaya başlıyorlar. Ama yazmak oldukça zanaati de bol bi iş. Haliyle yoruyor. Bu sefer de zihinlerinin aşka gelip kendi kendine akma haline bir ad koyuyorlar, bu halin adı ilham. İlhamın gelmesini bekliyorlar. Bu bekleyiş sırasında hem yazdıkları konudan soğuyorlar, hani şu akıllarına gelmesi için haftalarca bekledikleri konudan, hem de yazma eyleminin kendisinden. Oysa yazmak oldukça mekanik bir iştir, kolaylıkla paslanır.  </p>

<h3 id="cok-cok-yazn">Çok. Çok yazın.</h3>

<p>Yazmak mekanik bir iştir, yani tekrarlandıkça verimi artar, sürtünmesi azalır, üretimi artar. Şiir konusunda değil bu dediklerim, şiirden hiç anlamıyorum. Ama anlatı dediğimiz şeyin kendisi üretile üretile bitirilebilecek bir şey değil. Aynı hikayeyi, aynı detaylarla bile defalarca yazabilirsiniz. Sanırım yazarlığınıza yapabileceğim en büyük katkı, sizi yazarlığın ilahi bir aydınlanma sonucu gerçekleşmediğine, yemek yemek, uyumak, tuvalete gitmek kadar son derece dünyevi bir eylem olduğuna ikna etmek olur. Yahut daha net bir örnek: Yazarlık spor yapmak gibi bir, hobidir. En azından insanların yüzde doksan dokuzu için böyledir. Ortalama bir futbol oyuncusunun, oynadığı futbolun diğerlerinin takdirine hak kazandığını düşünmesi için ne kadar top peşinde koşturduğunu düşünün. Sekiz on yaşında başlıyorlar, yıllar boyunca, gündelik mesai yapıyorlar bunun için değil mi? Şimdi bir düşünelim bakalım, siz yazdıklarınızın iyi olduğunu, herkesin sizi okuması gerektiğini düşünmeye kaç saat harcadıktan sonra başladınız? Beş? Yüz? Bin? On bin? Eğer okunma isteğiniz ve bunu hak ettiğinizi düşünmeniz için gereken süre sadece beş-on öyküyü yazdığınız süre kadarsa, sizi bir futbol oyuncusundan daha üstün kılan, nasılsa herkesin takdirine çok daha kısa yoldan ulaştıran özelliğiniz nedir? Bu soruya verecek samimi bir cevabınız var mı?  </p>

<p>Yukarıda on bin rakamını boş yere geçirmedim. Malcolm Gladwell, herhangi bir işte profesyonelleşmek için gereken “antreman” miktarının on bin saat olduğunu söylüyor. Sonra birtakım bilimsel çürütmeler yayınlanmış, aslolanın metod olduğunu, ancak ortalama olarak bu rakamın az ya da çok tutarlı olduğunu söylüyorlar. On bin saat. Günde bir saat ayırırsanız 27 yıl ediyor. Sandığınız kadar zekiyseniz, bu işe yeteneğiniz varsa, metodunuz kuvvetliyse, haydi 15 yıl diyelim. Her gün birer saat ayırmak kaydıyla, böyle bir fiyatı ödemeye istekli misiniz?  </p>

<h3 id="kotu-yazn">Kötü yazın.</h3>

<p>Aklınıza iyi bir konu geldi. Keyfiniz de yerinde. Çok yazasınız var. Oturup üç sayfa yazıverdiniz ve öykü bitti. Şahane de bir öykü çıktı. Bu olursa ne güzel, ama hayat hiçbir zaman böyle işlemiyor, bir şeyler muhakkak ters gidiyor. Siz de doğru anı beklerken yaşlanıyorsunuz, evlenip çoluk çocuğa karışıyorsunuz, işiniz değişiyor, sonra başka koşturmalar. Bir bakıyorsunuz 15 yılınız kalmamış önünüzde. Peki ne yapmak lazım? Kötü öyküler, romanlar, denemeler yazın. Bilerek kötüyü de amaçlayabilirsiniz, uğraşıp kötü bir öykü de çıkarabilirsiniz. Yeter ki kaleminiz kötü bir sonuç çıkarmaktan korkmasın. Kendinizi okumaya lütfetmeyeceğiniz satırlar yazarken düşünmek sizi edebiyattan tiksindirmesin. İyi yazmak için çok yazmak fiili bir duadır, tekrarlandıkça, zihniniz yazdıklarınıza daha kolay ikna olacak. Yarın bir gün aklınıza gerçekten iyi bir konu geldiğinde de hazır olacaksınız, sırf konu beğenmeyişinizden ötürü süne süne yıllar kadar uzamış acemiliğinizle karşılamayacaksınız bu lütfu.  </p>

<h3 id="devaml-yazn">Devamlı yazın.</h3>

<p>Peki ne öneriyorum? Devamlı yazmayı. Her gün. Kendi kısıtlarınıza gündelik meşgalelerinize ve o an yazacağınız metne göre bir sayı belirleyin. Meselâ, 300 kelime. 300 kelimeyi her türlü yazın. Bunu hayat memat meselesi haline getirin. Yazdığınız metni çok önemsiyorsunuz ve öyle yorgunsunuz ki kesin güzelim metni batıracaksınız, diyelim, öyle günlerde yeni bir metne başlayın. Yeter ki kaleminiz soğumasın, gündeliğin bahaneleri ufku bulandırmasın, en son bir ay önce yazmış bir yazar yerine, bu ara biraz kötü yazan bir yazar olun. Bunun zararını değil faydasını göreceğinize ben kefilim, yeter ki duanızda ısrarcı olun.  </p>

<p>Sonrasında bu sayıyı artırabilir, mesela 750’ye (benim eşiğim), 2000’e (Stephen King’in eşiği) çıkarabilirsiniz. Aklınız ve zihniniz lütfedip de canları çektiğinde değil, iradenizin emrettiği zaman yazabiliyor olduğunuzda zaten yolun ciddi bir kısmını aşmış olacaksınız.</p>
</div></div>
		<hr>
		Bundan bahsedenler:
		<div id="content"><div class="backlinks">

<ul>
<li><a href="edebiyatla-alakalı.html">Edebiyatla Alakalı</a></li>
</ul>

</div>
</div>
    </div>
<!-- KaTeX -->
<link rel="stylesheet" href="https://cdn.jsdelivr.net/npm/katex@0.11.1/dist/katex.min.css"
  integrity="sha384-zB1R0rpPzHqg7Kpt0Aljp8JPLqbXI3bhnPWROx27a9N0Ll6ZP/+DiW/UqRcLbRjq" crossorigin="anonymous">

<!-- The loading of KaTeX is deferred to speed up page rendering -->
<script defer src="https://cdn.jsdelivr.net/npm/katex@0.11.1/dist/katex.min.js"
  integrity="sha384-y23I5Q6l+B6vatafAwxRu/0oK/79VlbSz7Q9aiSZUvyWYIYsd+qj+o24G5ZU2zJz"
  crossorigin="anonymous"></script>

<!-- To automatically render math in text elements, include the auto-render extension: -->
<script defer src="https://cdn.jsdelivr.net/npm/katex@0.11.1/dist/contrib/auto-render.min.js"
  integrity="sha384-kWPLUVMOks5AQFrykwIup5lo0m3iMkkHrD0uJ4H5cjeGihAutqP0yW0J6dpFiVkI"
  crossorigin="anonymous"></script>

<!-- Parsing single dollar signs -->
<script>
  document.addEventListener("DOMContentLoaded", function () {
      renderMathInElement(document.body, {
        delimiters: [
          {left: "$$", right: "$$", display: true},
        {left: "\\[", right: "\\]", display: true},
    {left: "$", right: "$", display: false},
    {left: "\\(", right: "\\)", display: false}
      ]
  });
  });
</script>  



<!-- Syntax highlighting through highlight.js -->
<link rel="stylesheet" href="https://unpkg.com/@highlightjs/cdn-assets@10.4.0/styles/default.min.css">
<script src="https://unpkg.com/@highlightjs/cdn-assets@10.4.0/highlight.min.js"></script>

<script>
  // Ignore highlighting of mermaid
  hljs.configure({noHighlightRe: /^mermaid$/});
  hljs.initHighlightingOnLoad();
</script>


</body>
</html>