<!DOCTYPE HTML>
<html>
<head>
<!-- <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous"> -->
  <link rel="stylesheet" href="style.css">
  <meta http-equiv="Content-Type" content="text/html; charset=UTF-8"/>
  <title>Niçin yazıyorum</title>
	<style>
  <!-- <link rel="stylesheet" href="style.css"/> -->
	</style>

  <script src="script.js"></script>
</head>

<body>

	
<div id="main">
        <div id="header"><h1><strong>Niçin yazıyorum</strong></h1></div>
		<hr>
        <div id="content"><div id="content"><h2 id="zehra-safann-sorusu">Zehra Safa'nın Sorusu</h2>

<h3 id="yazmasaydm">Yazmasaydım</h3>

<p>Yazmasaydım, veremediğim cevaplar içimde kalırdı. Gördüğüm rüyalar kaybolurdu. Çocuklarıma anlatacağım masalları unuturdum. Her gün işe en kısa yoldan giderdim. Dişlilerimin renkleri kururdu. Sebeplerden ibaret kalırdım.</p>

<h2 id="huseyin-ahmet-celikin-sorular">Hüseyin Ahmet Çelik'in Soruları</h2>

<h3 id="nicin-yazyorsunuz-sorusuna-verdiginiz-ilk-cevaptan-bugune-gerekcenizde-bir-degisiklik-oldu-mu">"Niçin yazıyorsunuz?" sorusuna verdiğiniz ilk cevaptan bugüne gerekçenizde bir değişiklik oldu mu?</h3>

<p>Bu konuda adamakıllı, her seferinde adımı söyler gibi bir netlikle dile getirdiğim bir yanıtım hiç olmadı. Dolayısıyla cevabımda değişmeyen tek şey değişimin kendisi.</p>

<h3 id="oyku-dsndaki-turlerle-ilgileniyor-musunuz-zaman-icinde-baska-turlerde-de-yazma-fikriniz-var-m">Öykü dışındaki türlerle ilgileniyor musunuz? Zaman içinde başka türlerde de yazma fikriniz var mı?</h3>

<p>Türlerin yazarlar için değil, okurlar için mevcut olduğunu düşünüyorum, aktarılacak fikirlerin yahut duyguların hangi türü gerektireceğine bağlı olarak, her türde yazmaya hazır olmalıyım. Başka türlerde yazmayı devrimsel bir adım olarak düşünmüyorum, uğranacak bir durak filan olabilir, mescidi varsa, benzini ucuzsa dururum.</p>

<h3 id="yeni-ckan-kitaplar-ve-dergilerde-yaymlanan-urunler-baglamnda-gunumuz-oykusu-hakknda-neler-soylemek-istersiniz">Yeni çıkan kitaplar ve dergilerde yayımlanan ürünler bağlamında günümüz öyküsü hakkında neler söylemek istersiniz?</h3>

<p>Eskiyi gereğinden az okuduğumuzdan çok temelsiz geliyor bizim kuşağın yazdıkları. Bir rüzgârlık ömrü var. Can çekişiyor gibi geliyor öykücüler bazen. Yazdıkları filme benzesin, şiire benzesin, şarkıya benzesin de modası geçmesin; yarın bir gün insanlar okuma eylemini olur da bir kenara koyarlarsa da ederi olsun diye uğraşıyorlar gibi geliyor. Başaramazlarsa yazdıkları komik oluyor, başarırlarsa da, eh, öykü olmuyor.</p>

<h2 id="betul-nuratann-sorular">Betül Nurata'nın Soruları</h2>

<h3 id="yazmann-amac-nedir-anlam-nedir-sizin-icin">Yazmanın amacı nedir? Anlamı nedir sizin için?</h3>

<p>Yazmanın amacı geçmişte iz bırakmaktır. Başkalarının geçmişi olması zorunlu değil, kendi geçmişini de daha iyi anlamak için yazmak gerekiyor.</p>

<h3 id="bir-hayat-amacnz-var-m-yazmak-bu-hayat-amacna-uygun-dusuyor-mu-yaklastryor-mu-o-koye">Bir hayat amacınız var mı? Yazmak bu hayat amacına uygun düşüyor mu? Yaklaştırıyor mu o köye?</h3>

<p>Bir hayat amacım var. İnsan medeniyetinin, insanlığın işleyişi, yaşadığı ortamı kendisine uygun, kendisine sevimli, kendisine işlevsel ve kendisine manalı kılmak ile alakalı. Girdiğin mağaraya çamurlu ellerinle dokunduğunda o mağara senin oluyor, evin oluyor. Bu makro boyutta, bir tür olarak Ademoğlunun hikâyesi ile alakalı olduğu gibi, tek tek her insan için de alakalıdır, herhalde. En azından benim için alakalı.</p>

<h3 id="bireysel-oykulerin-evrende-nasl-bir-yeri-ve-etkisi-olabilir">Bireysel öykülerin evrende nasıl bir yeri ve etkisi olabilir?</h3>

<p>Bütün parçalardan oluşur. Parçaların tamamından fazla olsa da, konu insan olduğunda evrensel olarak, türümüzün hikâyesini bu tekilliklerden ayırmak mümkün değil. İnsanların tamamının hikâyesini kendine uğramadan anlatacağını iddia etmek gerçekçi değil.</p>

<h3 id="bireysel-yazdgnz-bir-oykunun-insanlara-ve-edebiyata-nasl-katks-olabilir">Bireysel yazdığınız bir öykünün insanlara ve edebiyata nasıl katkısı olabilir?</h3>

<p>Faydacı bir bakış açısı bu. Bilmem. Katkıyı katkı niyetiyle yapmak, bir kumbaraya bozuk para atmak filan gibi. Sanatın ederi biraz da dualitesinden geliyor, hem ortaya bir eser koyuyorsun, hem de bu eser ortaya konulmalı mıydı, bunu düşünerek. Kendinden emin olmanın ancak esere son noktayı koyma konusunda işe yaradığı bir uğraş. Onun dışında, ben insanlara katkı yapacağım diyen ister istemez iki şekle bürünüyor: Ya lokantadaki bahşiş usulü çalışan bir garson oluyor, ya eline bir kırbaç almış kaplumbağa terbiyecisi.</p>

<p>Bu sorunun cevabı çok daha ilkel. İletişimin, esaslı duruşun, rüyaların, endişelerin, kaygıların ve türlü derinlerin izahının insana katkısı nedir? Korkusunu duyuran insan bunu insanlığa katkısı olsun diye yapmaz, yine de eğer, mağaranın ağzında bir kaplan varken yapıyorsa bunu, kendisini ifade etmesinin insanlığa DA bir faydasının olabileceği düşünülür.</p>

<h3 id="sahi-nicin-yazyorsunuz">Sahi, niçin yazıyorsunuz?</h3>

<p>Ben oyunlar oynamayı severim. Oyunlar bizi geleceğe hazırlar. Çocukken büyüdüğümüzde ne olacağımıza hazırlar. Sonra çocukluk bitmez, büyümek hiç bitmez. İnsan kendisini dinledikçe daha iyi tanır, önceki halini kâğıt üzerinde gördükçe, kim olduğunu ve daha önemlisi kim olmadığını daha iyi anlar. Yaratılışın tekrarı ya da özeti değildir, bizim kâğıt üzerindeki yaratımlarımız. Onun yankısı, bize nasıl göründüğüdür. "Yaratıcı" yazarların yazdıkları, yazarın dünyanın karşısına koyduğu aynadır, o aynaya baktığında yaratılmışı görür, biz onun aynasına baktığımızda onu görürüz.</p>

<h3 id="neden-baska-bir-meslek-degil-de-yazmak">Neden başka bir meslek değil de yazmak?</h3>

<p>Yazmak benim mesleğim değil. Bir ara bunu değerlendirmiştim de, ancak yazdıklarımın para etmediğini fark ettim. Para vaad edilse bile, bir hayır yapar gibi, yazı yazdığımızın kaale alınıp ücreti verildiğinde minnet duymamız gerekiyor gibi bir tavırla yapıldığını gördüm bunun. Dolayısıyla benim için bu sorunun cevabı yok.</p>

<h3 id="yazma-motivasyonunuz-nedir">Yazma motivasyonunuz nedir?</h3>

<p>Yazma motivasyonum, kısaca, kendimi ve dünyayı daha iyi tanımak. İnsanlara dünyanın, geçmişin ve geleceğin kendi gördüğüm hallerini daha veciz bir şekilde anlatmak. Bütün öyküler bence bir tasvirdir, içine dördüncü boyutun yani zamanın da katıldığı tasvirler. Ben de sevdiklerime, beni sevenlere ve ben öldükten sonra belki beni seveceklere içinde yaşadığım dünyayı tanımlıyorum. Neredeydik ve oraya nasıl geldik. Nereye doğru gidiyoruz ve bunun için neler yaptık. Nelerin farkındayız, nelerin ayırdına bile varmadık. En absürt eserlerin bile beni ifade ettiğini düşünüyorum ve bu kendimi ifade etme hırsı da, ilk soruda bahsettiğim, yaşadığın evrene damga vurma hissiyle alakalı.</p>

<p>Arkadaşlarımız, ailemiz gibi yakın çevremiz, aynı şehirde yaşadığımız insanlarla kurduğumuz ilişkiler daha biyolojikken, meselâ Arjantinli bir yazarın yazdıklarını okumak insana bir türün ferdi olduğunu daha iyi anlatıyor. Coğrafyayı aşan bu "insaniyet" iddiası, yazı aracılığıyla ayrıca çağları da aşmak istiyor, insan şaşaalı bir mezar taşı olsun istiyor evrenin dimağında.</p>

<h3 id="yazmak-size-ne-katt-ne-katyor-neler-ald-neler-goturuyor">Yazmak size ne kattı, ne katıyor. Neler aldı, neler götürüyor?</h3>

<p>Yazmanın bana ne kattığını bilemem, alternatifini yaşamadım. Çok küçük yaşlardan beri yazmaya çalışıyorum. Ama götürdüklerini biliyorum. Üç adet. Birincisi, yazılı iletişimi sözlü iletişimden daha çok seven bir insanım, çünkü yazdıklarımın estetiği, tasarlanabilmesi, geri alınabilmesi filan bana şimdiye kadar, yazmakla dövülmüş karakterime çok iyi geliyor. İkincisi, okuduğum kitaplardan çok lezzet alamaz oldum, yüzeye yakın damarları, dişlileri, çarkları, bağları, boruları görmezden gelemediğimden. Üçüncüsü, hayat konusundaki beklentilerim gerçekçi değil. Şimdiye kadar başıma gelen şeylere rağmen hâlâ tam bir idealistim. Hem diğer insanların, hem de kendimin, davranmamız gerektiği gibi davranmadığımızda çok tahammülsüzleşebiliyorum. Kendi hikâyemi yazmakta, hayal dünyamda çok daha tutarlı ve başarılı olmak, kıyası yapan da ben olduğum için oldukça yıpratıcı.</p>

<h3 id="yazmaktan-hic-vazgectiniz-mi-vazgectiyseniz-tekrar-yazmaya-yonlendiren-sebep-ne-oldu">Yazmaktan hiç vazgeçtiniz mi? ( Vazgeçtiyseniz tekrar yazmaya yönlendiren sebep ne oldu?)</h3>

<p>Yazmaktan tamamen vazgeçtiğim bi zaman olmadı, ama azalttığım zamanlar oluyor. Şu ara o zamanların birinde sayılırım. Genelde güzel metinler okuduğumda yeniden şevkleniyorum, ancak güzel metin konusundaki eşiklerim gittikçe yükseldiğinden, kendi yazdığım metinler bile gazabıma uğruyor. Öyle olunca senin sorduğun bütün bu soruları ben kendime soruyorum. Hele ki, bence çöp olan bir metinde insanlar benim göremediğim bi değer görüp, bana edebiyata benim yüklediğim anlamlarda son derece yalnız olduğumu hatırlattığında.</p>

<h3 id="umidiniz-var-m">Ümidiniz var mı?</h3>

<p>Ümidim var. Ümitsizlik haram. Ancak sabah camları açıp neşeli melodiler söyleyen bir ümit değil bu. Sisifos'un ümidi, yukarı çıkarıyorsun, orada kalacağını, bir daha aşağı düşmeyeceğini ümit ediyorsun.</p>

<h3 id="butun-bu-caba-bu-yazmak-ne-icin">Bütün bu çaba, bu yazmak ne için?</h3>

<p>Yazmak büyük bir çaba gerektiriyor, ancak çaba gerektiren tek uğraş bu değil. O kadar küçümsediğim bir işle uğraşan futbolcular da çabalıyorlar. İnsan, oldukları değil de, çabaladıklarıdır, oldum dediğinde emekli olup ardında bıraktıklarıdır. Yazının malzemesinin bir kısmı da insanın ruhu olduğundan, edebiyata harcadığım zamanın bir yönüyle kendimi de daha rafine kılacağını umut ediyorum.</p>

<h3 id="okur-says-on-binleri-bulmadgnda-yazmann-bir-anlam-var-m-ya-da-on-binleri-bulunca-ne-degisir">Okur sayısı on binleri bulmadığında yazmanın bir anlamı var mı? Ya da on binleri bulunca ne değişir?</h3>

<p>Yazmak bir iletişimdir. Sabah kalktın meselâ, otobüs durağında bir adamla konuştun. Adamla çok iyi anlaştınız, el sıkışıp ayrıldınız. Sonra otobüs geldi, adam başka yere gidecekmiş, siz binip gittiniz. Giderken... "Ahhh... Ne kadar güzel bir sohbetti. Keşke bir değil de beş kişi olsaydık..." denir mi?</p>

<p>İletişimin hakikisi, denk insanlarla yapılır. Kendi bulunduğum yerden memnunum. Otobüs duraklarım daha kalabalık olsun diye oturduğum semti değiştirmeyeceğim. Bana buralar daha havadar geliyor, daha özgür, daha ferah. Her geçene yol vermek zorunda olmadığım yerlerde oturduğum için mutmainim.</p>

<p>İşaret fişeğini birisi görürse, o işini yapmıştır kısacası. Yüzbinler görmese de olur. Hem bizim fişeğimiz, kaybolmuyor, bekliyor orada ki, bir gün birisi bizi kurtarmaya geldiğini sanarken, kendi halini görsün.</p>

<h3 id="karslk-bulmayan-edebiyatn-ederi-ve-degeri-nedir">Karşılık bulmayan edebiyatın ederi ve değeri nedir?</h3>

<p>En kötüsü olup, tek bir kişide bile yanıt bulamayan metinlerin okuru yine de vardır. Aradan belli bir süre geçtikten sonra insan yazdıklarını unutuyor. Meselâ altı ay- bir yıl. O zaman da az önce bahsettiğim aynalık görevini yerine getiriyor. İnsan önceki haliyle tek taraflı bir sohbet edip, onun ne kadar da geride kaldığını... Bazı tavırlarında ne kadar ısrarcı olduğunu... Hangi konularda hatalı olduğunu... filan görüyor.</p>

<p>O zaman da gerçekten bütün bunların ederi var mı sorusu başka bir soruya bağlanıyor. Yazdıklarımın değeri, benim kendi şahsiyetimin değerinden daha fazla olabilir mi? Elbette parasal değerden bahsetmiyorum, değer diyince alınıp satılabilen, yenilip içilebilen, insanların önünde sıra bekledikleri filan bir şeyi kastetmiyorum. </p>

<p>Benim bu soruya vereceğim yanıt, koca bir hayır. Yazdıklarımın ederi, benimkini kesinlikle geçemez. O yüzden bir yandan kalemimi kuvvetlendirmeye çalışırken, bir yandan da kişiliğimi güçlendirmeye çalışıyorum, çünkü sınava tutulacağımız mevzu kendimiziz, yansıttıklarımız değil. Edebiyatın ederi ve değeri de benim için bununla alakalı, herkesin neyi değerli bulduğunu ortaya koyduğu bir forum gibi. Bu değerlerin bir kısmı kısa, diğer kısmı uzun vadede anlaşılıyor.</p>

<p>Konu aslında gelip daha temeldeki bir soruya bağlanıyor: Hayatın amacı nedir? Biz tek tek bireylerin, yazar ya da değil, hedefleri nelerdir? Bir doğrultusu olmayan karakterleri yazmak bile o kadar yavanken, bir de doğrultusuz insanlar -yazar ya da değil- yaşamanın ne derece yavan olduğunu layığıyla anlamak için insanın bence yazması, hadi olmazsa bol bol okuması gerekiyor.</p>
</div></div>
		<hr>
		Bundan bahsedenler:
		<div id="content"><div class="backlinks">

<ul>
<li><a href="edebiyatla-alakalı.html">Edebiyatla Alakalı</a></li>
<li><a href="index.html">index</a></li>
</ul>

</div>
</div>
    </div>
<!-- KaTeX -->
<link rel="stylesheet" href="https://cdn.jsdelivr.net/npm/katex@0.11.1/dist/katex.min.css"
  integrity="sha384-zB1R0rpPzHqg7Kpt0Aljp8JPLqbXI3bhnPWROx27a9N0Ll6ZP/+DiW/UqRcLbRjq" crossorigin="anonymous">

<!-- The loading of KaTeX is deferred to speed up page rendering -->
<script defer src="https://cdn.jsdelivr.net/npm/katex@0.11.1/dist/katex.min.js"
  integrity="sha384-y23I5Q6l+B6vatafAwxRu/0oK/79VlbSz7Q9aiSZUvyWYIYsd+qj+o24G5ZU2zJz"
  crossorigin="anonymous"></script>

<!-- To automatically render math in text elements, include the auto-render extension: -->
<script defer src="https://cdn.jsdelivr.net/npm/katex@0.11.1/dist/contrib/auto-render.min.js"
  integrity="sha384-kWPLUVMOks5AQFrykwIup5lo0m3iMkkHrD0uJ4H5cjeGihAutqP0yW0J6dpFiVkI"
  crossorigin="anonymous"></script>

<!-- Parsing single dollar signs -->
<script>
  document.addEventListener("DOMContentLoaded", function () {
      renderMathInElement(document.body, {
        delimiters: [
          {left: "$$", right: "$$", display: true},
        {left: "\\[", right: "\\]", display: true},
    {left: "$", right: "$", display: false},
    {left: "\\(", right: "\\)", display: false}
      ]
  });
  });
</script>  



<!-- Syntax highlighting through highlight.js -->
<link rel="stylesheet" href="https://unpkg.com/@highlightjs/cdn-assets@10.4.0/styles/default.min.css">
<script src="https://unpkg.com/@highlightjs/cdn-assets@10.4.0/highlight.min.js"></script>

<script>
  // Ignore highlighting of mermaid
  hljs.configure({noHighlightRe: /^mermaid$/});
  hljs.initHighlightingOnLoad();
</script>


</body>
</html>