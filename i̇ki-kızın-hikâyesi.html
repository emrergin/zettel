<!DOCTYPE HTML>
<html>
<head>
<!-- <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous"> -->
  <link rel="stylesheet" href="style.css">
  <meta http-equiv="Content-Type" content="text/html; charset=UTF-8"/>
  <title>İki kızın hikâyesi</title>
	<style>
  <!-- <link rel="stylesheet" href="style.css"/> -->
	</style>

  <script src="script.js"></script>
</head>

<body>

	
<div id="main">
        <div id="header"><h1><strong>İki kızın hikâyesi</strong></h1></div>
		<hr>
        <div id="content"><div id="content"><h3 id="aysenin-kalbi">Ayşe'nin kalbi</h3>

<p>Eski zamanlarda iki küçük kız yaşarmış. Birisinin adı Hacer, diğerininki Ayşenur imiş. Çok iyi arkadaşmışlar. Her gün birlikte oynarlarmış, ormanda kuşlarla birlikte şarkı söylerlermiş. Sonra Çin'den bir hastalık gelmiş, bir sürü insan ölmüş. Hastalıktan korkan insanlar evlerine kapanmış. İki küçük kız artık dışarda oynayamaz olmuşlar. Hastalıktan korktukları için birbirlerinin evlerine de gidememişler. Çok üzülmüşler.</p>

<p>Hacer Ayşenur'dan bir yaş büyükmüş. Okumayı yazmayı biliyormuş. Arkadaşını çok özlediği için ona mektup yazmaya karar vermiş. Ve bir kâğıda, evdeki bebeklerin ve onun Ayşenur'u ne kadar çok özlediğini söylemiş. Seni seven arkadaşın Hacer yazmış altına da. Sonra koşa koşa gitmiş, eliyle ağzını ve burnunu tutuyormuş, hasta olmaktan da çok korkuyormuş. Ama Ayşenur'u mutlu etmeyi çok istediği için bunu yine de yapmış.</p>

<p>Ama unuttuğu bir şey varmış. Ayşenur okumayı bilmiyormuş ki! Yine de çaresi varmış. Ayşenur mektubu annesine okutmuş, annesi de onun saçlarını okşamış. Biz de ona mektup yazalım mı? diye sormuş kızına. Ayşenur, hıhım demiş, ama bir yandan da mektubu kendisi yazamadığı için üzülüyormuş. Annesi bulaşıkları kaldırınca birlikte yazalım olur mu, demiş, Ayşenur da hıhım demiş. Ama sonra annesi verdiği sözü unutmuş. Ayşenur da bunu ona hatırlatmamış.</p>

<p>Hıhım demiş, ben de yazabilirim ki. Hacer bana kendisi yazmış, ben de ona kendim yazcam. Yoksa üzülür. Hıhım demiş.</p>

<p>Odasına geçmiş, orada kâğıtları, renkli renkli kalemleri, boyama kitapları varmış. Boyama kitaplarından birisini kâğıdın önüne doğru açmış.</p>

<p>"Merhaba Hacer!" diye bağırmış kâğıda. "Merhabaaaa!". Sonra boyama kitabındaki çiçeğe baka baka aynısını çizmiş kâğıda.</p>

<p>"Nasılsın Hacer?" demiş. "Ben seninle oynayamadığım için çok mutsuzum". Boyama kitabında ağlayan bir surat bulamadığı için, başka bir şey aramış ve bir su damlası resmi bulmuş. Kâğıda çizdiği şey anlaşılır olsun diye tekrar bağırmış. "Nasılsın Hacer? Ben çok mutsuzum."</p>

<p>Sonra kâğıdın geri kalanını böyle doldurmuş yine. Annesi ona kendi adını yazmayı daha önce öğrettiği için, altına "Ayşe" yazmış, bir de bir kalp çizmiş. Kalbin manasını yüzüne üflemiş: "Ayşe'nin kalbi". Sonra maskesini takmış, annesine söylemeden evden çıkmış, hoplaya zıplaya koşa koşa merdivenleri inmiş ve mektubunu arkadaşı Hacer'e vermiş.</p>

<p>Eve girdiğinde nefes nefeseymiş. Kapıyı kapatınca annesi duymuş onu, ellerini yıkayıp yanına gelmiş. "Nereye gittin?" demiş, "Yok annecimm" demiş Ayşenur. "Kapı çaldı, ona baktım. Ama çalmamış kapı yani. Yanlış duymuşum." Annesi düşünceli düşünceli yüzüne bakmış. "Üst komşunun kedisi var biliyor musun?" demiş. "Bazen sıkılınca kapıyı açıyorlar, gezsin diye, o da kapıları tırmalıyormuş." Ayşenur kikirdemiş. "Adı neymiş peki?"</p>

<p>"Bilmem." demiş annesi.</p>

<hr />

<p>Adı Mercan'mış. Ama bunun konumuzla bir ilgisi yok.</p>

<hr />

<p>Hacer Ayşenur'un mektubunu eline almış ve dikkatle bakmış. "Nasılsın Hacer?" yazıyormuş mektupta. "Ben seninle oynayamadığım için çok mutsuzum. İmza: Ayşe'nin kalbi." Tabi Hacer bunu okuyamamış. Okuma yazmayı o kadar da iyi bilmiyormuş. Bu yüzden annesine gitmiş, "Anne" demiş, "bana bir mektup gelmiş, ama okuyamıyorum ben." Annesi de almış mektubu, "Acaba kimden gelmiş" diye sormuş. Birlikte imzasına bakmışlar. İmzada içi kırmızıya ve pembeye boyanmış bir kalp varmış. Ayşe'nin kalbi. Ama anlamamışlar. Yani Hacer anlamamış.</p>

<p>Annesi mektubu Hacer'e okumuş. "Merhaba Hacer." demiş. "İyi misin? Seni çok özledim. Hasta olma ve ellerini yıka, tamam mı?"</p>

<p>"Bize de böyle okumayı öğretecekler mi?" demiş Hacer, "Evet" demiş annesi, "Yıllaar yıllar sonra. Şimdilik ben okurum, senin için, tamam mı?"</p>

<p>Hacer odasına gitmiş, kalem kâğıt çıkarmış. Mektubu yazmış. Sonra Ayşenur'un mektubuna tekrar bakmış. Gözyaşını görmüş ve bunun özlemek olduğunu anlamış. Ayşenur'un mektubu ne kadar güzelmiş, kendisininki ise kargacık burgacık. Çirkin. Üzülmüş. Mektubu yeniden yazmaya karar vermiş, Ayşenur'un annesi okurmuş ona da.</p>

<p>"Sevgili Ayşenur,<br />
Bana yazdığın mektup gerçekten de çok güzel. Ben okuyamadım, ama annem hemen okuyabildi. Ben de o kadar güzel okumayı öğreneceğim." demiş mektubunda, bir tane zarf resmi çizmiş yani, yanına bir küçük kız, bir de anne, birlikte masaya bakıyorlar. Sonra bir okul, bahçesinde kimsecikler yok. Ama içerisi kalabalık, herkes bir şeyler öğreniyor. Tabii, resimde okulun içerisi gözükmüyor.</p>

<p>Koştura koştura kapının altından atmış mektubunu Hacer. Ayşenur'unki kadar güzel olmasa da, yine de güzel bir mektup yazabildiği için mutluymuş.</p>

<hr />

<p>Ayşenur mektubu alınca, çok sevinmiş. Çünkü yazıları okumayı bilmiyormuş, ama bunu hemen anlayabiliyormuş. Hacer en güzel mektubu kendisinin yazdığını, çünkü okula gittiğini, okulda ona her şeyin en güzelini en doğrusunu öğrettiklerini söylüyormuş mektubunda. Artık küçük bir kız olmadığını, okula gidip büyüdüğünü, artık abla olduğunu söylüyormuş. </p>

<p>İmza: Artık dışarda oynamayan Hacer.</p>

<p>Ayşenur bu mektubu okuyunca biraz ağlamış. Birazcık ama. Hacer'in onu üzmek istediğini düşünmemiş. O da bir an önce büyümek ve okula gitmek istemiş. Ama şimdi canı çok oyun oynamak istiyormuş, çünkü canı çok sıkılıyormuş. Ne yapsın yani. Daha büyümedi. Okumayı bile bilmiyor... Sadece böyle resimleri okuyabiliyor.</p>

<p>Hemen ona yeni bir mektup yazmış, kâğıda bas bas bağırmış, su damlaları, üzgün suratlar, birbirine arkasını dönmüş kızlar, falan da filan. Ama yazarken geçmiş siniri. Mektuba tekrar bakmış. En yakın arkadaşıyla kavga etmek istememiş canı. Ama mektubu en baştan yazmak da istememiş. O yüzden su damlalarının üzerine bir bulut yapmış, arka arkaya dönen kızların arasına iki kız daha yapmış, çünkü kutu kutu pense oynuyorlarmış. Üzgün suratları ise yeşile boyamış, yani kalpleri kırıldıkları için değil de hasta oldukları için üzülmüşlermiş, yoksa hemencecik iyileşirlermiş.</p>

<p>Sonra annesine söylemeden, koştur koştur atlaya zıplaya Hacerlerin kapısına varmış, mektubunu kapının altından atmış onlara.</p>

<hr />

<p>Hastalık bir türlü bitmemiş. Herkes evde kalmaya devam etmiş. Okullar da açılmamış hiç. Öyle olunca Ayşenur ver Hacer mektuplar yazmaya devam etmişler birbirlerine. Ama bir yazdıklarını bir daha yazamadıkları, kendi yazdıklarını okuduklarında her defasında başka bir şeyler anladıkları, bazen annelerinin bile okuyamadığı mektuplarmış yazdıkları. Bazen taraflardan birinin farkında olmadığı kavgalar etmişler, bazen sadece okuyanın gördüğü espriler havada uçuşmuş. "Mektup yazmak o kadar da eğlenceli bir şey değilmiş" diye düşünüyormuş her ikisi de, ama diğeri üzülür diye yazmazlık da etmiyorlarmış. Geceleri dışarılarda polisler gezmeye başlayıp, kapılar katkatkat kilitlenince bitmiş maceraları. Son mektubu Ayşenur yazmış.</p>

<p>Mektupta şunlar varmış. Küçük bir ev. Ya da belki binadır? Camı kocaman. Bir bebek, ama yanındakinden çok küçük. Oyuncak bir bebek mi? Polis arabası. Yağmur yağıyor, ama yağmur pembe.</p>

<h3 id="bolum-2">Bölüm 2</h3>

<p>Hastalık hiç bitmemiş ve hiç bitmeyecekmiş. Polisler hastalanıp gitmişler, evlerin kapıları açılmış. Ayşenur okula başlamış, kocaman abla olmuş yani. Ama önlük giymesine gerek yokmuş, öğretmeni öyle demiş. Evin odalarından birindeki bir sandalyeye oturup öğretmeni seyretmiş. Sonra okumayı öğrenmiş. Okumayı öğrenince Hacerden gelen mektupları çıkarmış çekmecesinden ve yine gözleri dolmuş. Ağlamış. Öğretmen ona böyle okumayı öğretmemiş ki.</p>
</div></div>
		<hr>
		Bundan bahsedenler:
		<div id="content"><div class="backlinks">

<ul>
<li><a href="babil.html">Babil</a></li>
</ul>

</div>
</div>
    </div>
<!-- KaTeX -->
<link rel="stylesheet" href="https://cdn.jsdelivr.net/npm/katex@0.11.1/dist/katex.min.css"
  integrity="sha384-zB1R0rpPzHqg7Kpt0Aljp8JPLqbXI3bhnPWROx27a9N0Ll6ZP/+DiW/UqRcLbRjq" crossorigin="anonymous">

<!-- The loading of KaTeX is deferred to speed up page rendering -->
<script defer src="https://cdn.jsdelivr.net/npm/katex@0.11.1/dist/katex.min.js"
  integrity="sha384-y23I5Q6l+B6vatafAwxRu/0oK/79VlbSz7Q9aiSZUvyWYIYsd+qj+o24G5ZU2zJz"
  crossorigin="anonymous"></script>

<!-- To automatically render math in text elements, include the auto-render extension: -->
<script defer src="https://cdn.jsdelivr.net/npm/katex@0.11.1/dist/contrib/auto-render.min.js"
  integrity="sha384-kWPLUVMOks5AQFrykwIup5lo0m3iMkkHrD0uJ4H5cjeGihAutqP0yW0J6dpFiVkI"
  crossorigin="anonymous"></script>

<!-- Parsing single dollar signs -->
<script>
  document.addEventListener("DOMContentLoaded", function () {
      renderMathInElement(document.body, {
        delimiters: [
          {left: "$$", right: "$$", display: true},
        {left: "\\[", right: "\\]", display: true},
    {left: "$", right: "$", display: false},
    {left: "\\(", right: "\\)", display: false}
      ]
  });
  });
</script>  



<!-- Syntax highlighting through highlight.js -->
<link rel="stylesheet" href="https://unpkg.com/@highlightjs/cdn-assets@10.4.0/styles/default.min.css">
<script src="https://unpkg.com/@highlightjs/cdn-assets@10.4.0/highlight.min.js"></script>

<script>
  // Ignore highlighting of mermaid
  hljs.configure({noHighlightRe: /^mermaid$/});
  hljs.initHighlightingOnLoad();
</script>


</body>
</html>