---
aliases: [Feminizm konusundaki görüşlerim]
---
#whatsapp 
#feminizm

Bir iktisatçı gözüyle, feminizm, hem erkeğin hem de kadının çalışıp ikisine tek maaşı paylaştırıp, iki insanlık çalıştırma, aile kurumunu paraya tedavül etme projesidir. Uzun vadede bütün maaşlar yarıya düşecek, normalde tek adamın gecindirebildigi evler iki insanın zarzor geçindirebildği evlere dönüşecek.

Açlık sınırının biraz üstünde maaş vermek sanayii devriminden beri bütün kodamanlarin rüyası. İki kişi çalışınca bunu ikiye bölebiliyorsun.

Çalışmak süper bişi değil. Boyun eğmek, yalakalık, alttan almak, pohpohlamak, rezil olmak, huzursuzluk falan filan var. Sömürünün her tipi var içinde. Evdeki hiyerarşide de var sömürü. Ama yani ortalama bir "ev reisi" katkat iyidir en iyi patrondan. Hanımlar bu hiyerarşi ile sıkıntı yaşıyorlar. Ama bu hiyerarşi İslamîdir. Hiyerarşinin kötüye kullanımı degil.

###### Karşıdakinin önce çalışma özgürlüğünü kabul etmesi, sonra da çalışmamayı istemesini de kabul etmesi gerekiyor.
Neden? İnsan bazen şapşal insanları da sevebiliyor. İçine düşeceği durumları karsidakinden daha iyi bilip, en baştan kestirip atması neden gayriahlaki olsun?

Moderniteden oluyor bu. Çift olarak değil de birey birey düşünmeye devam edildiğinden.  Halbuki mesela eve hangi çekicin alınacağını ben seçiyorum. Hanım da "neden benim yerime karar veriyorsun" demiyor, eğer daha iyi karar vereceğimi düşünüyorsa. Her konuda durmadan tartışıldığı ve birbirinin ikna edilmesi gerektiği birliktelik sağlıklı olmaz. Biraz empati, biraz öngörü, biraz merhamet ama biraz işi ehline emanet etme, biraz da otorite. Otoritesiz hiçbir şey yürümez.

Herkese uyarlanacak bir çözümü yok bu meselenin. İki kişinin kuracağı dünyanın kendi kuralları olacak. Şimdiden düşünüp şöyle şöyle olmalı demek yersiz, daha dünyanın nüfusunun yarısı mevcut değil.

Kadınların ekonomik olarak özgür olmaları gerektiğini ve bu özgürlüğü onlara kocalarının ya da babalarının sağlamaları gerektiğini düşünüyorum. Yani burada aslında kısa çöpü çeken biziz. 

Ev hanımlığı da zor bir meslek. Ama bence aşağılayıcı değil. Sadece zor. Para kazandıran meslekler ise bence yüzde doksan beş aşağılayıcı

Şöyle düşünüyorum, en azından çevremde tek kişinin çalıştığı evlerde gözlediğim. Erkek dışarı çıkıyor ekmek peşinde koşarken gururu inciniyor, epey yaralanıyor. Evde tamir olup gidiyor, pitstop gibi. İki taraf da çalışınca psikoloğa para veriyorlar.

###### Bence her şey erkeğin üstünlüğünü kabul edememekten oluyor. 😬
Bence erkekler çocuk, dünya da bir oyun, pasağına biz daha yakışıyoruz.

İçinizde feminist eğilimler olduğunda, açın veda hutbesini okuyun.

Ama müslüman hanımlardaki feminizm sorunun kendisi değil, erkeklerin öküzlüğünden kaynaklı bir semptom bence.

Hadisler eğer kadın hakkında bir öneri içeriyorsa "EMİR", erkekler hakkında bir hüküm içeriyorsa "TAVSİYE". Bu islamın suçu değil, erkeklerin dingilliği.

###### Emir ve tavsiyeyi açabilir misiniz emre hocam?
Mesela bi örnek. Hanefi mezhebinde erkeklerin kısa kollu namaz kılması ve hem ayakları hem de kafaları çıplakken namaz kılması hoş karşılanmaz. Gidin camiiye bakın beş kişi sağlar bunu yaz günlerinde.

Daracık kot pantolonlar da yasak bize, ama ben de dahil dikkat edenimiz az. Yanında mütesettir kadın, kendisi kaprili, siyah atletli, kolyeli, falan filan.

Bu bir örnek yani. Her konuda bi dengesizlik var. Ama bunun da sebepleri var tabi. Evin dışıyla erkekler daha fazla muhatap, evin dışı ne kadar hızlı bozulursa ilk erkeklere değiyor. 

Bence bi de kadınlar bazen erkeklerin ne kadar iğrençleşebileceğini unutabiliyorlar. Yok canım, hiç olur mu safhasından adamın gırtlağına basma safhasına geçmeniz yavaş kalabiliyor. Zaten evli vesaire hanımlar için demiyorum tabi bunu. Diğer bacılar için tavsiye niteliğinde. Müstakbel eşiniz işyerindeki ortamınız hakkında homurdanıyorsa bir bildiği olabilir

**Sonuç olarak konu "KADINlar çalışmalı mı?" değil. "EVİN HANIMI çalışmalı mı?"**
Soruyu ikinci şekilde sorunca samimiyetle , iki kişinin yerine vereceğiniz cevaplarda hata yapmazsınız inşallah.

Sorunun cevabı her ilişkiye göre değişir. Bazen kadın çalışmaya zorunlu da olabilir. Topyekün cevap vermemeliyiz, hayat öyle bişi değil.

Efendimiz s.a.v zamanında pazar teftişçilerinden birisinin hanım olduğunu ve yakaladığı sahtekarları kırbaç manyağı yaptığını biliyor muydunuz? 

###### Hocam yıllarca ciddi emekler harcayarak okula gidiyoruz ve buna hazırlanıyoruz. Birden bundan dönmek çok zor.
Evet bu bence de büyük bir sıkıntı. çevre de bu yönde baskı yapıyor, o kadar boş yere mi okudun filan diye. halbuki amaç bir yönüyle de kendini geliştirmek. 
Bir ara biz hollandadayken sena bi ara iş bulacak gibi oldu, çok da istedği bir şeydi, benim de tam kontratım bitiyordu. ev adamı olayım demiştim, hiç de zoruma gitmemişti. Bugün yine hayatımı idame ettirebileceğim bir mecra olsa. birisi karnımı doyursa ya o kadar iktisat doktorasını boşa mı yaptım diye düşünmem. 

İnsanlara para kazanmadan da yardımcı olabilirsiniz bu arada. okuduklarınız yine boşa gitmemiş olur. Zaten çift maaş girse eve, israf etmeden lükse kaçmadan yaşasanız, yüzde 60ı artacak. güzel islami hassasiyetleriniz varsa çoğunu hayır yapmalısınız. Bunun yerine en başta parayla çalışmayıp emeğinizi hayır yapsanız aynı şey. Patron ağız kokusu çekmemiş olursunuz. 

Ah şu çevre. kaynanamı, hanımın dedesi fişekliyor, ne zaman profesör olcan diye. Hiç bitmiyor çevre. 

Bir an önce bağımsızlığınızı ilan edin, yoksa yarın bi gün evliliğe de, aldığını oturma grubunun rengine de karışıyorlar.

###### Hocam bağımsızlık nasıl ilan ediliyor?
**ISRARLI VE TUTARLI BİR ŞEKİLDE KALP KIRARAK**

Kadınlar yine neyse de, erkek bağımsızlığnı alamadan evlenirse fecaat oluyor. Geçen sene nikah şahidi olduğum bi çift daha düğünü yapamadan ayrıldı bu sebeple. 

Çalışmanın ve okumanın faydalarından birisi, ki bence en önemlisi bile olabilir. İnsana kendini geliştirmek için fırsatlar sunması, ittirmesi, teşvik etmesi, zorunlu tutması. 

Özsaygınız, bilinciniz, kendinize dair çıkarımlarınız, kimliğiniz, istekleriniz tutkularınız azminiz vesaire yeterince büyükse, yirmi sene evde tek başınıza otursanız, yine zamanınız boşa geçmez. Ordinaryüs ev hanımı olursunuz yirmi dil bilirsiniz.
Mümkün.

Sadece başınızda bir müşteri bir hoca olunca çalışangillerdenseniz, o zaman çalışmakla kendini gerçekleştirmeyi aynı şey sanmak doğal.