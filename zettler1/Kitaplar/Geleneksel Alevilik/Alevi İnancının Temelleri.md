- Teoloji Alevilik sisteminin en zayıf bileşenidir.
- Müstakil bir kelam ilmi ya da teoloji ilminden bahsetmek zordur.
- **Nur, soy, silsile**
	- Bütün inanç sistemi soy üzerine kuruludur, "birincil bilgi" ancak kalıtsal olarak aktarılabilir.
	- Dünya görüşü seçilmişler ve sıradanlar üzerine inşa edilmiştir.
	- Kutsal bilgi babadan alınır, yeni bir üretime veya dönüşüme uğramadan sonraki nesle aktarılır.
	- Ocakzade olmanın başlıca şartı seyit olmaktır.
		- Yani, Hz. Ali ve Hz. Fatıma'nın evliliğinden doğan erkek çocukların soyundan gelmektir.
		- Bazı anlayışlarda bu Hz. Hüseyin'in erkek çocuklarıyla sınırlıdır.
	- Hz. Muhammed ve Hz. Ali'nin nurları meleklerden önce yaratılmıştır.
		- Cebrail ilk yaratıldığında ne yapması gerektiğini bilemezken, ona kulluğu öğreten Hz. Ali'nin nuru olmuştur.
		- Dünya Ehlibeytin uğruna yaratılmıştır.
	- Dünyayı on iki imam yaratmıştır. Ancak çarkını döndürememişler. Onun için de birer gün oruç tutmaları gerekmiş. On iki kere bir, Alevilerin Muharrem ayında tuttukları orucu verirmiş.
	- İbrahim peygamberden sonraki bütün peygamberlerde peygamberlik babadan oğula geçtiğinden, Aleviler efendimizin soyunda da bir nur olduğunu düşünüyorlar.
	- Aleviliğe göre kıyamet daha önce yedi kere kopmuş.
	- Allah-> Adem-> Şit -> Nuh -> İbrahim -> İsmail -> Abdülmuttalip
		- Sonra bu nur ikiye ayrılıyor birisi Abdullah'a diğeri de Ebu Talib'e bölünüyor.
		- Efendimizin kızı ile Hz. Ali evlendiğinde bu nur yeniden tamamlanıyor ve soya bağlanıyor.
		- Mehdibin gaibe çekilmesiyle bu nurun insanlarda kâmilen tecellisi son buluyor.
	- Anlatılarda bütün peygamberler dünyaya Ehlibeytin ve efendimizin duasını ve zikrini yapmak için dünyaya geliyorlar.
	- Alevi ocakzadeleri İmam Hüseyin'in oğlu İmam Zeynel'in neslinden gelirler.
- **Hak, Muhammed, Ali**
	- Müteşerri İslam kutsalı Allah'tan başka her yerden temizlemeye çalışır. Bütün yaratılmışlar kutsal dışıdır.
	- Bütün yaratılmışlar bir koni ise, Allah kutsallığın odağında durur, aşağıya indikçe kutsallık seyrelir ama vardır.
	- Uluhiyet koninin zirvesindedir. Nübüvvet ve velayet hemen ardından gelir. İlki efendimiz s.a.v, ikincisini Hz. Ali r.a. temsil eder.
	- ==Bu üç kavram birbirinden kesin sınırlarla ayrılmış değildir.==
	- Alevilik inancında nebi sadece bir mesaj taşıyıcısı değildir, ayrıca kutsalı herkesten daha fazla paylaştığı için üstündür.
	- Vahdet-i vücut anlayışına göre, yaratma eylemi kutsalın kendisini açmasıdır.
	- Kutsal varlığın içinde devam edince neyin Tanrısal neyin değil olduğu karışabilir.
	- ==Ali Allah'ın parçasıdır.== Bölünmüş bir kesme şeker örneği veriliyor. Nurun bir kısmı ikiye bölünüp Hz. Muhammed ve Hz. Ali oluyor.
- **İnsan**
	- Kutsal bütün evrene yayılır ancak en fazla insanda bulunur.
	- Adem'i melekler yoğuruyor ancak kafasını yapamıyorlar. Sonra Güneş doğduğunda, sabah erkenden Allah'a bakarak yapıyorlar.
	- Göbekten yukarısı yedi kat gökte, göbekten aşağısı yedi kat yerde olarak yaratılıyor.
	- Allah'ın nuru -> Efendimizin ve Hz. Ali'nin nuru
		- Sonra dörde bölünüyor: Alemler, diğer peygamberler, cennet-cehennem.
			- Son parça yine dörde bölünüyor: Gök içerisindeki varlıklar yaratılıyor.
	- Allah yoktan varı değil, vardan varı yaratmıştır.
	- Allah Alevilikte her yerdedir, yani "Özgür"dür.
- **Şeriat-tarikat**
	- Şeriat - Tarikat - Marifet - Hakikat
	- **Şeriat**: Bu aşamadakiler için Allah dıştadır ve aşkındır. Kural koyucudur ve yargılayıcıdır.
		- Söze karşılık gelir. Dışsal bir imandır, kural merkezlidir. Amaç Allah'ın sözlerini, emir ve kurallarını anlamaktır.
	- **Tarikat**: Bir mürşidin rehberliğinde Allah'ı tanıma yolculuğuna tekabül eder.
		- Fiile karşılık gelir. Allah'ın fiilleri, fiiller ile (hareketler ve ritüeller) anlaşılmaya çalışılır.
	- **Marifet**: Bu basamak, hâl ile alakalıdır.
		- Allah'ın zatı ve sıfatları, hâl yoluyla anlaşılmaya çalışılır.
	- **Hakikat**: Son basamak, insanın cevherinin rabbine kavuştuğu hakikattir.
	- Hz. Peygamber dört kapıyı da temsil eder ancak öncelikle Şeriatın başıdır. Çünkü sözün aktarıcısı olduğundan sözü bağlayıcıdır, ve çizdiği yol herkes içindir. İslâm'ın herkese görünen yüzünü temsil eder.
	- Hz. Ali tarikati temsil eder, seçkinlerin yürüyeceği yolu gösterir.
	- Alevilere göre, şeriatın rayından çıktığını düşünen Efendimiz (s.a.v), tarikati kurma görevini Hz. Ali'ye bizzat vermiş.
	- Ali taraftarları tarikat ehli ve Ali karşıtları şeriat ehlidir.
	- Ali halife değildir, vasi ve vekildir, çünkü halifelik şeri bir kurumdur.
	- Hakikati anlamayı talep eden Selman-ı Farisi bunu ısrarla efendimizden öğrenmek için ısrar edince efendimiz ona (tarikat dahil) her şeyin kendisine bildirildiğini, ancak tarikatin anahtarının Hz. Ali'ye verildiğini söylüyor.
		- Çünkü hakikati eğer efendimiz öğretirse sünnet olurmuş ve terki mübah olmazmış. Oysa hakikat herkesin çıkamayacağı sarp bir kayaymış.