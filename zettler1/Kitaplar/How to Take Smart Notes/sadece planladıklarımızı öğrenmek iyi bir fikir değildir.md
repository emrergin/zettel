Hayattaki anlamlı çoğu işi öğrenmek birbiri ardınca belirli ve planlı noktaları öğrenmekle gerçekleşmez. Söz gelimi konuşmayı belirlenen kelimeleri öğrenerek değil, bütün ağa birden temas ederek öğreniriz. 

Burada filtrelemeyi veri ile karşılaşmadan önceki fikirlerimiz yahut önyargılarımız yapmamalı. Bunun yerine veri ile karşılaştığımızdaki şahsi alakamız veriyi daha hızlı öğrenmemize ve kişiselleştirmemize yarar.

Okurken okuma amacımızı merkeze almak, elimizdeki metnin ima ettiği şeyleri bir kenara ayırmak bu yüzden önemlidir.

Öğrenmenin özgün fikre dönüşmesinin bir uzantısı olarak, en iyi fikirler beklenmedik olandır. Planlamadan öğrendiğimiz şeyler bazen daha kalıcı olabilir.