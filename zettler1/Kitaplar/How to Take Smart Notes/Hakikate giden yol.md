Farklı sahalarda giriş düzeyinde bir bilgi çağımızdaki aşırı uzmanlaşmacı kafa tarafından çok küçümseniyor. Oysa bir insanın dünyada tuttuğu yeri daha iyi anlaması için farklı bilgilerin bir toplamına sahip olması gerekli.

#### Herhangi bir bilgi sahası işe yarar?
- Ülkesi nerede yer tutuyor? Coğrafya bilgisi.
- Şeyler ve kavramlar arasındaki ilişkiler. Felsefe, matematik.
- Toplumun tasarlanması ve güç ilişkileri. Siyasetbilim.
- Sebep sonuçlar, insan üretimi cihazların demistifikasyonu. Fizik, kimya.
- Yaratılışa dair deneyim ve alemlerin içindeki başka alemler. Biyoloji.
- Kültürün şekillenmesi, ön kabullerimizin gelişimi. Tarih.
- İfadelerin acziyetlerini bilmek. İnsanların anlatamayacağı şeylerin olduğu bilgisi. Dil bilmek.
- Efendimizin zamanında kanlı canlı yaşayan bir insan olduğunu bilmek. Hadis.
...vesaire.

Bütün bilgi sahalarının bilinmesi gerekir cümlesi, içinde bütün bilgi sahalarında derinleşmek gerekir manasını taşımaz.

#### Bilgi ağının genel resmini neden bilmeliyiz?
- uzmanı olduğumuz konuların, varoluşun her köşesini, gündelik yaşamda karşımıza çıkacak her türlü sorunu çözmeye yetmeyeceğini anlayacak kadar farklı sahalara aşina olmak. 
- Yeri gelince neyi araştıracağımızı bilecek kadar bilimlerin ve ilimlerin kategorizasyonunu bilmek. 
- Yer yüzünün fiziksel olarak üzerinde durduğumuz gibi, belki bundan daha da fazla, düşüncelerin ve kavramların ve anlamların da üzerinde durduğumuzu, burada da yaşadığımızı bilmek. 
- Yetişkinliğin kırmızı ışıkta duracağımızı bilmek olduğu kadar, bilmediğimiz bir konuyla karşılaştığımızda ben bunu bilmiyorum diyebilmek olduğunu bilmek.
-  Elimizdeki çekiçle çivi olmayan şeylerin üzerine vurmamak için, 
-  yeri gelince istişareye başvurabilmek için, 
-  neyi bilmediğimizi bilmek için
-  işleyen kirli sistemin çarklarının hangilerinin masum olduğunu çözebilmek için,
bilgilerin arkasındaki genel dokuyu bilmeliyiz.

Kabul edelim ya da etmeyelim, yenildik. Dünyamız ve havsalamızı başkaları şekillendirdi. Bunu bize rağmen yapmadılar, bizim için de yapmadılar, kendileri için yaptılar. Ancak kurdukları dünya bizimkini kapsıyor. Teknik ve tutarlı analiz konusunda, sadece akılla gidilebilecek yerlerin çoğuna gittiler. "İlimlerinin" Çin'de olmadığını biliyoruz. Burada. İnternette. Farklı disiplinlerin ele aldıkları konulara ve en sık kullandıkları kavramlara minimum da olsa bir farkındalıkla yaklaşmak bizim bu "yeni dünya düzenine" uyum sağlayıp onun üzerine çıkacak bir değerler dizgesi oluşturmamız için bir ön şart.

Gökyüzüne çıkanların tekelinde değildir hakikat, yerin dibine inenlerin de. Ama ikisinin de keşfettikleri arasında ortak yanlar vardır ve her ilimin ayrı ayrı değil, ama birlikte anlattığı şeyler vardır bize.

Devrimlere inanmıyorum, küfrün bulaştığı her şeyin küfür olduğuna da inanmıyorum. Ne olursa bugün başlayacak, dün değil. Efendimiz s.a.v.'u özleyeceğiz, ama onu diriltemeyeceğiz.

[[How to Take Smart Notes]] s.111'e de bakılabilir.  https://youtu.be/qENMAj6DbYs?t=1465