Sanayileşme gerileyince, vasıfsız genç erkekler işsiz kalıyorlar. Tüketme baskısı artıyor. Tüketim ile cinsi çekicilik arasında ilişki pompalanıyor. Bu şartlar altında kariyer sahibi kadınlar ve zenginler ile birlikte, kendileriyle aynı sınıftan olup "kendi kadınlarına" sulanan göçmenlere saldırıyorlar. Kısaca cinsi cazibesizlik, "güçlü kadınlar" sebebiyle anti-feminizm, iş kollarında olduğu gibi kadınlar konusunda da rekabet halinde oldukları göçmenler sebebiyle de göçmen karşıtı oluyorlar.

Burada gerçekten fakir olmaları gerekmiyor. İskandinav ülkelerindeki müreffeh işçiler de kendilerini bu şekilde tanımlayabiliyor. Algılar önemli. 

Sol oy almak için muhafazakârlaştıkça, muhafazakâr partiler onlardan kaçınmak için kıyın kıyın sağa yaklaşıyor. Ama bu da yetmiyor, sol yeri gelince göçmen karşıtlığına soyunabiliyor.

Yeni faşizm, kendisini ulusal kültürlerin küreselleşmeye karşı savunucusu olarak pazarlamaya çalışıyor ve bunu başarıyor da.

Yahudi Rothschild'lerin küresel sermayenin sembolü olarak görülüp, namuslu ulusal işletmelere ve yerli işçilere karşı bir tehdit olarak görülmesi yeni değil. 1880'lerden beri var.