Özetle, faşizm bir sınıf ideolojisi değildir ve hangi sınıfların faşizmi desteklediği, din, coğrafya, işçilerin çalıştığı işletmenin büyüklüğü gibi çok farklı sebeplerle etkilenebilir. Faşizmi genel olarak orta sınıf destekler, ama detaylara bakıldığında bir sınıf hareketi olmadığı görülür.

Webercilere göre faşizm elitlerin kendilerini modernleşmeden korumak için kullandıkları son çare iken, marksistlere göre faşistler kapitalist çıkarlara hizmet etmekteydi. Bu ikincisini akla getirenler şunlar:
1. Faşizmin destekçilerinin bir kısmı bunu Marksizm korkusuyla yapıyor.
2. Ultra milliyetçilik işçi sınıfının kendi sınıfına olan sadakatini baltalar.

Oysa faşistler kendi tanımladıkları şekliyle ulusa hizmet ettiğini düşüneceklerse hem feminist hem de sosyalist gündemleri ilerletici eylemlerde bulunabilirler. Mülkiyet hakkı bile ancak ulusa hizmet ettiği düşünülürse korunur.

Nazizmin kuruluşunda diğer bütün partilerin sınıf vurgusu var. Meselâ sosyalistler erkek işçilere hitap ederken komünistler işsiz erkeklere hitap ediyor. Nazizm gelip, ulus vurgusu ve halkçılık iması ile herkesin desteğini alıyor. Tabi bu her zaman çalışmayabilir, çünkü Millet kavramı kendi başına sınıf kavramından daha güçlü olacak diye bir şey yok.

Nasyonel sosyalizm kelimesini ilk Fransızlar kullanıyor 1898'de. Marksizm karşıtlığı Marks'ın Alman olmasıyla alakalandırılıyor. Marksizmi yenmek için işçilerin ulusla yeniden kaynaştırılmasına bir vurgu var.

[[Korporatizm]] işçi sınıfının ulusla yeniden barıştırılacağı vurgusuyla birlikte geliyor.

İş dünyası serbest girişime karşı olduğu için korporatizmi sevmiyor, ama kurdukları kartellerin belirlediği fiyatların devlet tarafından korunmasını istiyor.

Bir süre sonra grev yasaklanıyor. İşçilerin tüm temsil hakları parti kademelerine göbekten bağlandığı için, işçi sınıfının söz söyleme hakkı elinden alınıyor. Parti içinde yükselme konusunda bazı hakları olmasına rağmen, işçilerin işçi olarak pek bir etkinliği kalmıyor. 

Bu sadece işçiler için değil, Nazileri her şeyin _kendileri için_ daha güzel olacağı için seçen küçük burjuva ve zanaatkârlar da kısa çöpü çekiyor. Köylülere toprak dağıtılacağı vaadi uygulanmıyor. Büyük mağazaları bastırma vaadi uygulanmıyor. Yahudi mülklerine el koyulduğuna bundan en çok yararlananlar büyük işletmeler oluyor.

Faşistler özellikle insanları kandırmak için yapmadılar. Sadece durumu herkes için aynı anda düzeltmeye güçleri yetmedi. Bir yanıyla, daha güçlü bir ulus için daha güçlü bir kapitalizm gerektiğini düşünenler de vardı. Öte yandan, zanaatkarlar tank üretemez, V4 füzesi tasarlayamazlar. Savaş endüstrisi büyük işletmeleri gerektiriyordu.

Başlangıçta iş dünyası, Faşizmi çok fazla desteklemiyor. Ancak bir kere güç onların eline geçtiğinde, iş dünyası kendi gereğini yapıyor ve yeni rejimle de uyum sağlıyor. Bu, faşizmin özünde kapitalist olduğu anlamını taşımıyor.
