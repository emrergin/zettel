**Murat Murat**'ın ilk öykü kitabı.
- Kendisinin ikinci kitabı. İlk kitabı gezegenlerle alakalı gençyetişkinler için bir kitaptı.
- Aşağıda rengi değişik öyküleri diğerlerinden daha çok sevdim.
- Öykülerin genel olarak çok aşikâr tektük hataları var, daha uzun bir yeniden düzenleme sürecinden geçmelilerdi. Bazı öykülerin yazılmaya başladıkları niyetin devamı olmadıkları çok açık mesela. Geri dönüp düzeltmek gerekirdi.
- Çok sıradışı konuları beklenmedik bir durağanlıkta ve doğallıkta yazabiliyor Murat Murat. Bunun yanında, isteyince okültük ağza da çok hızlı girebiliyor. 
- Zombili öyküleri de zaman yolculuklu öyküleri de beğendim. Sonraki kitap daha da iyi olacak, inşallah.
- Son iki öyküde geçen, Kadir Bayat karakterini çok sevdim, sanki romanı da yazılsa okurum gibi.
- Bilimkurgu ile mistik öykülerin aynı kitapta yer alması da hoştu.

### Öyküler:
- *Hafız*: Köyün kahvecisi (?) dilsiz hafızlara hayatın manasını ezberleten Efendilerden bir sonraki oluyor. Kurgusundan ziyade atmosferiyle başarılı bir öykü.
> Denilir ki mana bu söze saklanmış. Söz yaratılmasa mana olmazmış. Söylendiği vakit manaya can verir, mana olmayınca âlem ölürmüş. Bu sebepledir ki söz, söylemeyecek olana emanet edilirmiş. Ola ki söyleyip de alemi öldürmesin.
- *Zirvede Bir Felâket* Murat Murat, kulağa destansı gelen metinler ve akışlar yazma konusunda çok başarılı. Ama kurgularının içine girmeye çok zorlanıyorum. Deniyorum. Bi adam varmış sevdiği kadından kıskandığı için ikiz kardeşini ve benzer sebeplerle de sevdiği diğer insanları öldürmüş. Sonra yaşadıkları şehirden ayrılmışlar ve adam duyduğu pişmanlığı çözmek için Zamanın Efendisi ile görüşmek istiyor. Zamanın Efendisi ona çıkış yolunu gösteriyor ama bunun bedeli var, kendisini öldürecek ve kendisinin yerine geçecek, pişmanlığını kendisinin farklı kısımları arasında bölüştürüp sanki bir milletmiş gibi bir adada yaşayacak ve sevdiği kız onu unutacak. OIur da aşkları gerçekten büyükse bütün bu karmaşayı aşacak ve belki de yeniden kavuşacaklar.

- *Beklemekle Varılan*: Bir adam yola çıkıyor. Yolun niteliği belli değil. Adam aslında yola çıkmıyor. Varacağı yer ölümmüş. Yani beklese de gelirmiş. Çıktığı yol değilmiş, adına yaşam denirmiş. Kervancı ile ağaçlar arasında hiçbir fark yokmuş. Ne anlatıyor bu kurgu tam olarak? Anlayamıyorum. Ama dili sürükleyici ve bence kendisinde olmayan manalar vadediyor.

- *Döner*: Kitabın şimdiye kadar en anladığım ve kendimi verebildiğim öyküsü oldu. Koku ve hissi çok iyi aktarmış, kendimizi bu iğrençlikle özdeşleştirebiliyoruz. Ancak, karakterin geçmişinin kurgulanmasında ve dilinin bu geçmişe göre seçilmesinde bazı eksiklikler var gibi, karakterin konuşması yekpare bir kimliğe uygun değil. Kurgu: Babası onu çocukken terketmiş, annesi de erken yaşta ölmüş bir adam kaldığı yurtta altını kaçırması, sigara kokusu ve hastaneye gittiğindeki döner kokusunu bir araya koyuyor ve dünyasının katlanılmaz kokusu arasında yaşamaya çalışıyor.

- ==Saçların, Eller ve Derin Bir Çukur== Bence çok iyi bir öyküydü. Bazı cümlelerin gereğinden fazla uzun olduğunu düşünüyorum. Bir yerde de doktorun açıklaması ile hastanın iç sesi arasındaki geçiş hatalı yapılmış. Bunun dışında çok ilginç bir aşk hikâyesi. Boynuna saçları dökülen tek elli bir adam fantom bir hisle ölmüş sevdiğinin saçlarını okşadığı zannına kapılır. Oysa elinin kopmasından sonra beyindeki bir kısa devre boynundaki hisler ile olmayan elinin sinyallerini birbirine karıştırmıştır. Sonuç olarak adamın hayalet sevgilisinin saçları sandığı his aslında ensesine değen kendi saçları imiş. Bir gün geçmişi yenmek için saçlarını kesmeye karar verir ama bunun için salak gibi bir falçata kullanır. Oysa panasonic aletler var çok pahalı da değiller.
	- Ayrıca bkz: [[O Bir Tövbekâr Değil]]

- **Bir Çift İnci** Bence iyi bir öykü. Kip geçişleri nedense çok amatörce geldi. Kurgu: Dünyayı saran klasik bir zombi hikâyesi ile bir "köy mahrumiyeti" hikâyesi birleşirse ne olur? Hayırsız evlat bir zombi olursa ne olur? Köylülerin başkalarına olan güvensizliği bir virüs vesilesiyle haklı çıkarsa ne olur? Kalorifer hikâyesini ilk okuyuşta çok yersiz bulmuştum hâlâ da öyle buluyorum. Açılış sahnesi de bence epey zayıf.

- **Kıyamet Seansları ya da United Zombies of the World** Bence iyi bir öykü. Ancak başlığı kesinlikle metne uygun değil. Başlık açılış sekansına daha uygun ama zaten metnşn gerisine de bağlanmıyor orası. Tam bir özenti olarak başlayan karakter birden bildiğimiz ergene, özentiliğin bile sığlığında yaşayan bir karaktere dönüşüyor. O yönüyle olmamış. Ama onun dışında beğendim. Kurgu: Kendine ait sahası babasının dedesinin eve alınmasıyla elinden alınan baş karakterimiz, ergenliğinnin sıkıntıları olarak da bu adamcağızı sorumlu bulur. Zombi felaketinden sonra ailesiyle kaçarlarken de kendilerine ayakbağı olan bu dedeyi kendi hayatının iplerini eline almasının bir adımı olarak, kurban eder.

- *Zamanın Sürekliliği Hakkında Birtakım Sorular ve Cevapları* Baştaki matematik problemini orjinal buldum. Naciyenin kim olduğunu anlamadım. Kurgu bana çok yavan geldi. İşte adamın biri aşık olduğu kişiye itiraf edememiş, o yüzden zaman makinesini bulup kendisinin geçmişteki haline gaz veriyor ama meğer dünyanın en büyük gazı yeterli olmazmış bu yüzden adam kendisini vuruyor, ama solucan deliğine ateş ederek vuruyor kendisini, kendisinin gelecekteki halini öldürmüş oluyor. Silahın yeri hazır değildi, öylesine konmuş gibi. Yine ilginç olsun diye konmuş bir başlık var, ama öykünün manasını kuvvetlendireceği yerde zayıflatıyor, bence. Dili kuvvetliydi epey.

- ==Siz de mi Partiden Sıkıldınız?== Sanırım kitabın en iyi öyküsü. Ama bayağı kötü bir son. Bence o son başlık hiç olmasa da olurmuş. Hafif bilimkurgu soslu sıkı bir bürokrasi eleştirisi. Kurgusu şu şekilde: Can sıkıntısından internet sörfü yapan birisi, Stephen Hawking'in 2009 yılında yaptığı ve sonradan haber verdiği partisini keşfediyor. Bir önceki öykünün baş karakteri Kadir Bayat'ın icadı zaman makinesi Türkiye'nin bayağıdır mülkiyetinde olduğundan, sosyal medya baskısı şu bu derken devlet bir ekip gönderiyor. Ama tam da bir ekip değil, arada bazı şeyler karışıyor biraz. Hawking bu önceden bilinirse tarihte bir kırılma olacağını düşündüğünden, aklına o an daha önceden düşünmediği partiyi duyurmak ve böylece kendisine ulaşan zaman yolculuğunu kısa yoldan inkâr etmeyi planlıyor. Tabi işin içine zaman girdiğinden kurgunun kapatılması mümkün olmayan bazı açıkları var.