*İngilizcesinde: Premise*
- Önerme, bir metnin en veciz özeti ve onun amacıdır. Gündelik yaşamda önerme, eylemlerimizi belirler. İnsanı konu alan olaylarda da bu yüzden gereklidir.
- Bir önerme şunlardan müteşekkildir: Karakter. Çatışma. Çözüm. Örnek: Bencil insan yalnız kalır.
- Şu terimleri de kapsar: tema, tez, temel düşünce, merkezsel düşünce, erek, amaç, itici güç, öz, niyet, plan, olaylar örüntüsü, temel coşku.
- Eğer yazan kişi yüksek bir empati düzeyine sahip bir dahi değilse, iyi bir önerme ancak yazarın kendisine inanmasıyla varolur. En azından başlangıç aşamasında, kendimizin inanmadığı önermeleri yazmamalıyız.
- Önerme dünyadaki en doğru cümle olmak zorunda değildir. Bu yüzden, diğer doğrulardan daha kapsayıcı olsun diye yapılan hamleler metni içeriksizleştirir, doğrultusuzlaştırır, jenerikleştirir. Bir hikâye üretecek önerme belli ölçüde spesifik olmalıdır.
- Önerme karakterlerin ağzından duyulmaz, metnin içinde geçmez. Ama anlattığımız hikâye bunu izleyicilere hissettirir. İzleyicinin gözüne sokulmaz, yahut anlatıyı mekanikleştirip bir menkıbeye çevirmez. Kendisini iyi gizler. İyi kurgulu bir öyküde öykünün ya da karakterin nerede harekete geçtiği, önermenin ele alınış basamakları ortada değildir.
- Önerme avına düşmemeliyiz, yani bugün hangi manayı versem hangi aforizmanın eserini yazsam diye düşünmek mantıklı değildir. Kendi inançlarının ve iç sesinin farkında bir insan, zaten dertlendiği ve anlatmaya değer bulduğu konunun ne olduğunu bulacaktır.
- İyi bir gözlem yeteneği ve kuvvetli ve net bir inanç sistemi bir araya geldiğinde, insanın anlatasını getiren konular karşısına zaten çıkar. 
- Önermenin iyisi, yazarını yansıtandır. Başkasının bulduğu önermeler hakkında yazmamalıyız.
- Önermeyi oluştururken meselâ önermenin altını çizdiği sorunda kimi suçlu bulduğumuzu da seçmeliyiz. Konu hakkındaki düşüncemizi, tavrımızı ve tutumumuzu netleştirmeliyiz. Bu hikâyenin şekillendirilmesinde işimizi kolaylaştırır.
- Metnin anlatmak istediği tema, yani önerme metin yazılırken değişmemeli, bu ancak yeniden yazımla mümkündür.